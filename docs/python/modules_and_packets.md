## Модулі, пакети

### Що таке модуль

**Модуль** - це файл, що містить Python код, який може містити функції, класи, змінні, інші модулі, а також виконуваний код.  

Модулі використовуються для структурування коду та організації функцій, щоб їх можна було повторно використовувати в інших програмах або модулях.

Модулі можуть об'єднуватись у пакети і, далі, у бібліотеки. Мають розширення `.py`


### Як отримати ім'я модуля

Назва модуля доступна у його глобальній змінній `__name__`. Якщо модуль не імпортований, а запущений як скрипт, то `__name__` встановлюється у значення `"__main__"`.


### Як Python знаходить модулі при імпорті

При імпортуванні модулів інтерпретатор Python шукає їх у директоріях і архівах, список яких доступний для читання і модифікації як змінна `path` вбудованого модуля `sys`. За замовчуванням `sys.path` складається з директорії зі скриптом, вмісту змінної середовища `PYTHONPATH` та стандартного розташування модулів, яке специфічне для конкретної платформи та інтерпретатора.


### Що таке пакет

*Summary*
> **Пакет** - каталог у файловій системі, в якому знаходиться файл `__init__.py`.

Модулі можуть об'єднуватись у пакети. Пакет - це колекція модулів. (Але також це об'єкт.) 

Пакет в Python - це спосіб організації модулів в ієрархічну структуру. Пакет може містити один або декілька модулів. Пакети використовуються для структурування великих проектів та організації коду в групи пов'язаних модулів.  Зазвичай, модулі представлені у вигляді файлів, а пакети - каталогів у файловій системі. Щоб каталог був пакетом, в ньому повинен знаходитися файл `__init__.py`, який виконується при імпортуванні пакету.

### Імпорт

У Python ключове слово `import` використовується для того, щоб зробити код у одному модулі доступним для використання в іншому.

Вирази `import` здійснюють пошук у списку шляхів, які знаходяться у змінній `sys.path`. Цей список визначає, де Python шукатиме модулі та пакети для імпортування. Ці шляхи включають поточний каталог, каталоги, зазначені у змінних середовища та інші місця, які вказані в конфігурації Python.

Коли виконується оператор `import`, Python перевіряє кожен шлях у `sys.path`, починаючи з першого і закінчуючи останнім, для знаходження модуля або пакета з вказаним ім'ям. Якщо модуль знайдений, він імпортується у програму. Якщо жоден із шляхів не містить потрібного модуля, то генерується виняток `ModuleNotFoundError`.

При імпорті модуля Python виконує весь код у ньому. При імпорті пакета Python виконує код у файлі пакета `__init__.py`, якщо такий існує. Усі об'єкти, визначені у модулі або `__init__.py`, стають доступними для імпортування.

Види імпортів
- Імпорт модуля - `import math`. Це найпоширеніший вид імпорту. Щоб використати його функції та класи використовують точкову нотацію -  `math.pi` або `math.pow`
- Імпорт конкретної функції або класу з модуля - `from math import pi`
- Імпорт псевдоніма - `import math as mt`-  імпортувати модуль та надати йому короткий псевдонім (alias), щоб зменшити кількість написаного коду
- Імпорт усіх елементів модуля - `from math import *` - імпортує всі функції та класи з модуля без потреби вказувати їх окремо. Цей спосіб не рекомендується через можливість конфліктів імен.
- Відносний імпорт - `from . import greece`


### Конструкція `import package.item`

При використанні оператора `from package import item`, `item` може бути пакетом, модулем або будь-яким ім'ям, описаним у пакеті. При використанні оператора 
`import package.item`, `item` повинен бути модулем або пакетом.

